På Svenska Hjältar-galan i december prisades Albin Blomster som Årets ungdomshjälte. Ända sedan han var tolv år gammal har Albin kämpat för att välkomna nyanlända från bland annat Syrien och Afghanistan i sin kommun Grästorp. Albin, du är en fantastisk person och jag är djupt imponerad över det arbete du lägger ner. Du är en mycket god förebild för oss alla här inne, sa Sveriges överbefälhavare Micael Bydén som delade ut statyetten.